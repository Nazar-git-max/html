<html>
          <head>
<title> Катеринська церква</title>
<style>
   a img {
    border: 4px solid #00FFFF;
}
</style>

</head>
         <body>
<p><font color=#00FF7F size=7><p align=center>Катеринська церква </p></font>
<font>
<p><a href=Chernihiv.html> На головну   <a/><p>
<img src=1.jpg width=300 height=250 border=4  hspace=15  > 
<font color=#696969 size=3><i>Пам’ятка розташована в історичному середмісті, поблизу давнього Дитинця.
Є однією із провідних архітектурних домінант Чернігова.
Споруджена на честь героїзму козаків Чернігівського полку, проявленого під
час штурму турецької фортеці Азов у 1696 році під командуванням
чернігівського полковника, наказного гетьмана Якова Лизогуба. Церква
освячена в 1715 р. на честь святої Катерини, яку в Україні шанували з
давніх часів.

Значних перебудов Катерининська
церква не зазнала. У 1837 р. до західного фасаду було прибудовано
притвор, у 1908 р. — муровану дзвіницю (розібрані при реставрації пам’ятки
в 1951 році). Зазнала руйнувань у 1941-43 р. (згоріли дахи і верхи бань).
Реставраційні роботи проводилися в два етапи: у 1947-55 рр., 1975-80 рр.
Церква мурована, хрещата, дев’ятидільна, п’ятибанна. Композиція
центрична, побудована пірамідально: з найвищою центральною банею,
нижчими — над гранчастими рукавами архітектурного хреста.Таким чином,
за композицією  вона нагадує дерев’яну українську церкву, де в одне
пластичне ціле поєднано 5 (п’ять) восьмигранних об’ємів — восьмериків,
кожний з яких завершується банею. Завдяки такій пірамідальній конструкції
церква має стрункий, ошатний і урочистий вигляд.

Для Катерининської церкви характерна
всефасадність. Основну роль в оздобленні фасадів відіграють обрамлення
порталів і віконних отворів: трикутні фронтончики, наличники,
мілкопрофільовані карнизи. У церкві відсутній ліпний орнамент, у якості
будівельного і декоративного матеріалу використана звичайна та лекальна
цегла, яка замінила плінфу. Фасади отиньковані і вкриті вапном.
Головною рисою інтер’єру храму є розкриття внутрішнього простору вгору. У
плані — це п’ятикамерний безстовпний храм, який вінчають п’ять бань.
Верхи вирішено традиційним для України склепінням із заломами (з двома
заломами — у центральному об’ємі та одним заломом — над
раменами). Стіни побілені. Бані і хрести позолочено.

Катерининська церква в Чернігові є найвизначнішою в Україні пам’яткою
стилю українського (козацького) відродження ХVІІ—ХVІІІ ст., що збереглася
в автентичному вигляді, справила вирішальний вплив на розвиток
української церковної архітектури ХVІІІ ст. і досі відіграє роль містобудівної
домінанти історичного середмістя.<i></p></font>
<font/>
</body>
</html>